SANCTO. 15

nominis e veteri memoria productis. Nullus horum cog-
nomento Endelechius vocatur. Quam autem rationem
sequi docti riri in Endelechio cum Severo Sancto
commiscendo potuerint, equidem non perspicio, nisi
aequalis utriusque aetas fuit. Nam Olybrius et Probinus
Consules, quibus Romae docuit Endelechius, fuenmt
A. C. CCCXCV, cujus anni initio Theodosius Imp.
decessit, quem laudandum illc Paulino commendabat.
Et Severum Sanctum, carminis bucolici auctorem,
Theodosiano aevo vixisse, cum ex argumento ejus car-
minis demonstrari potest, tum inde colligi, quod idem
Sanctus familiaris Paulini fuisse videtur, ad quem epis-
tola XXVI scribit. Praeterea rhetoris et poetae Chris·
tiani elogium, si in fronte carminis, quod Pithoeus
edebat, Severo Sancto vere appositum fuit, forte cau·
sam aliquam praebuit doctis viris, ut Endelechium ·
rhetorem huc referrent. Verum Paulinus, qui utriusque
meminit, eos clare distinguit, suo quemque nomine
proprio appellans. Et reliqua eorum sunt disparia.
Nam Endelechius Romae vivebat, Severus Sanctus in
Gallia. Ille rhetoricam Romae docebat, hic an rhetor
unquam fuerit, dubium est, certe fuit Burdegalensis,
uon Romanus, seque in Gallia scripsisse, inipso carmine
prodit, ubi luem boum scribit ante Belgas vastasse, nunc
etiam ad populares suos transiisse. Et si pluribus argu-
mentis discrimen Sancti et Endelechii probare non datur,
quod rara utriusque mentio apud veteres reperitur, satis
tamen haec valebunt ad alteram opinionem, quae diver-
sorum nomina uni homini tribuit, nec ullo vetustatis
testimonio nititur, rejiciendam. Quo magis mirum est,
· levem conjecturam Pithoei, inscriptione carminis ex-
pressam, sic amplecti omnes fere eruditos potuisse, ut
non solum qui obiter ejus carminis mentionem injicerent, .

 

