CARMEN BUCOLICUM. 31

Mollito penitus farra dabam solo:
Largis putris erat gleba liquoribus:
Sulcos perfacilis stiva tetenderat;

Nusquam vomer inhaeserat.

Laevus bos subito labitur impetu, “ 46
AEstas quem domitum viderat altera.

Tristem continuo disjugo conjugem,

ο Nil jam plus metuens maii.

Dicto sed citius consequitur necem,
Semper qui fuerat sanus et integer3 50
Tunc longis quatiens ilia pulsibus,

Victum deposuit capnt.

AEo. Angor, discrucior, moereo, lugeo.
Damnis quippe tuis, non secus ac meis,
Pectus conficitur. Sed tamen arbitror 55

Salvos esse greges tibi.

Buc. Hinc tendo miser, quo gravor acrius.
Nam solamen erat vel minimum mali,
Si fetura daret posterior mihi,

Quod praesens rapuit lues. 60

Sed quis vera putet, progeniem quoque
Extinctam pariter? vidi ego cernuam
J unicem gravidam, vidi animas duas

Uno in corpore perditas.

 

