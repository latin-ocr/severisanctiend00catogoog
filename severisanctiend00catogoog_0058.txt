CARMEN BUCOLICUM. 33

Nunc totum tegitur funeribus solum:
Inflantur tumidis corpora ventribus: 90 7

Albent lividulis lumina nubibus:

Tenso crura rigent pede.

J am circumvolitant agmina tristium
Dirarumque avium: jamque canum greges Î‘
Insistunt laceris visceribus frui3 95

Heu! cur non etiam meis?

AEc. Quidnam, quaeso, quidest, quod vario modo
Fatum triste necis transilit alteros,
Affligitque alios? En tibi Tityrus
Salvo laetus agit grege! 100

Boo. Ipsum contueor. Dic age, Tityre,
Quis te surripuit cladibus his Deus?
Ut pestis pecudum, quae populata sit
VicinoS, tibi nulla sit.

Tm. Signum, quod perhibent esse Crucis Dei, 105

Magnis qui colitur solus in urbibus,

Christus, perpetui gloria Numinis,

Cujus filius unicus.

Hoc signum, mediis frontibus additum,
Cunctarum pecudum certa salus fuit. 110
Sic vero Deus hoc nomine praepotens

Salvator vocitatus cst.
E

 

